---
title: Profili dei Partecipanti
---

Questi profili descrivono i potenziali partecipanti che ci aspettiamo per
questa lezione. Possono essere utili per decidere se questo materiale è adatto
a te o ai tuoi studenti. Se intendi contribuire al materiale della lezione,
questi profili ti aiuteranno a capire il pubblico di riferimento, in modo da
sviluppare insieme una lezione coesa.

## Tyra Crick

Tyra è una biologa ambientale che utilizza firme del DNA ottenute dai suoli
per studiare la diversità delle specie nell’ambiente. Ha bisogno di confrontare
sequenze di DNA con grandi database. Finora è riuscita a usare strumenti web
per i suoi dataset limitati.

Recentemente ha iniziato a lavorare con dataset molto più grandi e ha scoperto
che lo strumento online che usa ha un limite di 50 voci sul server. Ha sentito
dire che è possibile eseguire lo stesso strumento da linea di comando, ed è
riuscita a installarlo sul proprio portatile. Ora però ogni analisi impiega
diversi giorni per concludersi.

Il workshop insegnerà a Tyra come trasferire i dati da e verso il cluster
universitario e come inviare job usando software già installato sul cluster.
Dopo, Tyra potrà analizzare i propri dati usando le versioni da linea di
comando dello strumento, distribuendo l’analisi su diverse decine di core,
così da completarla in poche ore.

## Maria Newton

Maria è una nuova dottoranda a cui è stato assegnato il compito di scegliere i
parametri per una simulazione. Deve eseguire un insieme di calcoli su diverse
migliaia di combinazioni di parametri. Un calcolo richiede diversi minuti. Ha
configurato il problema sul suo portatile ma si è resa conto rapidamente che ci
vorrebbe più di un mese per completare il lavoro. Le viene consigliato di usare
l’HPC locale, ma non sa come questo possa aiutarla.

## Dana Fisher

Dana vuole convalidare un modello per un progetto del corso di statistica. Ciò
richiede di eseguire il modello 1000 volte -- ma ogni esecuzione dura un’ora.
Far girare il modello su un portatile richiederebbe oltre un mese!

## Rina Watson

Rina, una ricercatrice in genomica, ha usato piccoli dataset di dati di
sequenziamento, ma presto riceverà un nuovo tipo di dati 10 volte più grande.
Già ora è difficile aprire i dataset sul computer — analizzare i nuovi dati
probabilmente lo farà crashare.

## Lucy Navier-Stokes

Lucy usa un pacchetto di fluidodinamica che ha un’opzione per l’esecuzione in
parallelo. Finora non ha mai usato questa opzione sul proprio desktop. Passando
da simulazioni 2D a 3D, il tempo di simulazione è più che triplicato. Potrebbe
essere utile sfruttare la funzionalità parallela per velocizzare l’esecuzione.

